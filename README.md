# Progetto Finale Corso IFOA "TECNICO PER LA PROGETTAZIONE E LO SVILUPPO DI APPLICAZIONI INFORMATICHE"

## Project Work “UCCI Cinema”

Si richiede lo sviluppo, utilizzando Android Studio, di 2 applicazioni per
Android in Java.

### App UcciCinema

La catena di multisale cinematografiche UCCI Cinema vorrebbe un'applicazione per
dispositivi mobili Android con la quale poter informare gli appassionati di
cinema riguardo le più recenti proiezioni in programma. <br> UCCI Cinema
gestisce cinema nelle principali città italiane e l'applicazione deve permettere
all'utente di selezionare il cinema e il film d'interesse nella maniera più
intuitiva e rapida possibile. <br> Per questa ragione, oltre a liste che
visualizzano determinte tipologie di informazioni (es.: regione, città, cinema,
film proiettati, fasce orarie, ecc.) e con le quali sia possibile effettuare
selezioni sempre più granulari, l'applicazione deve prevedere anche sistemi di
filtro testuale (es.: ricerca per titolo, ricerca per città, ecc.). <br> In
particolare, cinema e film, devono poter avere delle schede descrittive dedicate
che illustrino per i cinema informazioni come numero di sale, luogo, eventuali
servizi aggiuntivi, ecc., e, per i film, informazioni come trama, cast, registi,
valutazioni della critica, ecc.<br> Tutte le informazioni testuali devono essere
recuperate da dati esterni opportunamente strutturati nel formato di intescambio
.json. <br> Le immagini usate nell'app (es.: locandine dei film, foto dei
cinema, ecc.) dovrebbero essere, preferibilmente, caricate dinamicamente da
remoto.<br> L'applicazione dovrebbe essere fruibile correttamente sia con
orientamento portrait sia con orientamento landscape.<br>

Caratteristiche facoltative aggiuntive che necessitano di ricerche autonome più
approfondite:

<ul>
<li><b>MAPPA</b>: Poter localizzare su mappe Google i cinema. L'utente, data la sua
locazione, potrà vedere sulla mappa tutti i cinema UCCI entro un raggio di km
configurabile. Cliccando su un marker, si potrà andare alla scheda del cinema
selezionato.</li>
<br>
<li><b>SOCIAL</b>: Gli utenti possono, tramite un'interfaccia grafica dedicata,
lasciare review ai film e dare un rating da 0 a 5 rappresentato tramite
opportune icone (es.: stelline). I commenti devono essere persistenti e devono
essere sempre associati ai nominativi di chi li ha scritti. Questa funzionalità
richiede la creazione di un meccanismo di registrazione ed autenticazione.
</li>
<br>
<li><b>NOTIFICHE</b>: Realizzare un'interfaccia con la quale l'utente possa impostare
notifiche temporali che gli ricordino quando un film di suo interesse verrà
proiettato da un dato cinema. Una volta arrivata la notifica, premendo sul
pop-up corrispondente, si potrà andare alla scheda del film.
</li>
<br>
<li><b>DB LOCALE</b>: Impostare un'interfaccia che visualizzi i film preferiti
dell'utente.
</li>
</ul>

## Gioco UcciCinema

UCCI Cinema vorrebbe fidelizzare i clienti offrendo degli sconti sul prezzo del
biglietto ottenibili in maniera divertente e coinvolgente.<br> Per questa
ragione, si richiede lo sviluppo di un videogioco per dispositivi mobili Android
la cui ambientazione è quella di una sala cinematografica vista dall'alto.
L'utente, tramite opportuni tasti, sarà in grado di muovere il suo personaggio
all'interno della sala con l'obiettivo di colpire tutti coloro che disturbano la
visione del film in corso (es.: quelli che mangiano facendo rumore con la
masticazione, quelli che hanno il telefono acceso, quelli che parlano,
ecc.).<br> Una volta colpiti tutti gli spettatori molesti, il gioco è finito e
l'utente ottiene lo sconto. <br> L'utente deve prestare attenzione, però, agli
oggetti che gli spettatori molesti possono lanciargli contro. Tutte le volte che
viene colpito, perde una vita. Ha al massimo 3 vite. Queste azioni dovranno
essere regolate da un timer. <br>
[Link repository UcciCinemaGame](https://github.com/xxoocrystalxx/UcciCinemaGame)

# Credits:

<b>Gruppo A:</b>

<ul>
<li>Ye FeiFei</li>
<li>Samuel B*</li>
<li>Dario </li>
<li>Damone</li>
<li>Daniele N*</li>
</ul>
